Meteoroloji Genel Müdürlüğü tarafından yapılan şiddetli yağış uyarısı Büyükşehir Belediyesi’ni de teyakkuza geçirdi. Başkan Menderes Türel’in talimatıyla İtfaiye Dairesi Başkanı Ahmet Kısa başkanlığında kriz masası oluşturuldu. Meydana gelebilecek ani sel ve su baskını gibi olumsuzluklara karşı gerekli tedbirler alındı. İtfaiye Daire Başkanlığı, Çevre Koruma ve Kontrol Dairesi Başkanlığı, Kırsal Hizmetler Daire Başkanlığı, Fen İşleri Daire Başkanlığı ve Antalya Su ve Atık Su İdaresi Genel Müdürlüğü (ASAT) ekipleri, olası olumsuzluklara karşı hazır bekletiliyor. Temizlik ekipleri, caddelerde yağmur suyu drenaj kanalları ağızlarını ve rögarları temizleyerek, su birikmesinin önüne geçmeye çalışıyor. ASAT ve itfaiye ekipleri, vidanjör ve kurtarma ekipleri alarmda bekliyor. 24 saat boyunca görev başında olacak kriz masası vatandaşlardan gelen ihbar ve taleplere anında cevap verecek.
