Balıkçı Coşkun Mercan da fiyatların aslında alıcı ve satıcı için oldukça iyi olduğunu dile getirdi. Amatör olarak avcılık yaptıklarını anlatan Mercan, "2-3 tane balık tutuyorsun, kazandığın paranın bir kısmını mazota, bir kısmını kumanyaya veriyorsun, biraz da tutana kalıyor. Yine kazanan aracılar oluyor. Emekçinin umudu hiç bitmiyor, inşallah balık bu sene bollanır da yarınlarımız güzel olur" ifadelerini kullandı. Teknesiyle Çanakkale Boğazı'nda ava çıkan Öztürk İlhan ise İstanbul'da Karadeniz'den giren balık akımı olduğu duyumunu aldıklarını ve bunun sevincini yaşadıklarını söyledi.
